---
published: false
layout: post
title: "中国古代诗词赏析"
description: ""
category: 佑启乡邦
date: 2010-07-14 19:09:00
tags: [中国, 诗词]
---
{% include JB/setup %}

朝代：   
[周](#周) [西汉](#西汉) [东汉](#东汉) [三国](#三国) [唐](#唐) [北宋](#北宋) [金](#金) [明](#明)  

作者：  
[诗经](#诗经) [卓文君](#卓文君) [李延年](#李延年) [曹操](#曹操) [诸葛亮](#诸葛亮) [李白](#李白) [白居易](#白居易) [朱庆馀](#朱庆馀) [张籍](#张籍) [元稹](#元稹) [虞世南](#虞世南) [柳永](#柳永) [苏轼](#苏轼) [李之仪](#李之仪) [秦观](#秦观) [李清照](#李清照) [元好问](#元好问) [翟佑](#翟佑) [汤显祖](#汤显祖)           

<span id="周"></span>
<span id="诗经"></span>

##诗经·郑风·子衿（周）
青青子衿，悠悠我心。   
纵我不往，子宁不嗣音？   
青青子佩，悠悠我思。  
纵我不往，子宁不来？  
挑兮达兮，在城阙兮。   
一日不见，如三月兮！


<span id="西汉"></span>
<span id="卓文君"></span>

##怨郎诗（西汉 卓文君）
一别之后，  
二地相悬。  
只说三四月，  
谁知五六年。  
七弦琴无心弹，  
八行字无可传，  
九连环从中折断，  
十里长亭望眼欲穿。  
百思念，  
千系念，  
万般无奈把郎怨。  

万语千言说不完，  
百无聊赖十依栏。  
九重登高看孤雁，  
八月中秋月圆人不圆。  
七月半，秉烛烧香问苍天，  
六月伏天人人摇扇我心寒。  
五月石榴似火红，偏遇阵阵冷雨浇花端。  
四月枇杷未黄，我欲对镜心意乱。  
忽匆匆，三月桃花随水转，  
飘零零，二月风筝线儿断。  
噫，郎呀郎，巴不得下一世，你为女来我做男。
<!--more-->

<span id="李延年"></span>

##北方有佳人（西汉 李延年）
北方有佳人，绝世而独立。   
一顾倾人城，再顾倾人国。   
宁不知倾城与倾国？佳人难再得！   

<span id="东汉"></span>
<span id="曹操"></span>

##短歌行（东汉 曹操）
对酒当歌，人生几何？  
譬如朝露，去日苦多。  
概当以慷，忧思难忘。  
何以解忧？唯有杜康。  
青青子衿，悠悠我心。  
但为君故，沈吟至今。  
呦呦鹿鸣，食野之苹。  
我有嘉宾，鼓瑟吹笙。  
明明如月，何时可掇？  
忧从中来，不可断绝。  
越陌度阡，枉用相存。  
契阔谈咽，心念旧恩。  
月明星稀，乌鹊南飞。  
绕树三匝，何枝可依。  
山不厌高，海不厌深，  
周公吐哺，天下归心。

<span id="三国"></span>
<span id="诸葛亮"></span>

##戒子篇（三国 诸葛亮）
夫君子之行，静以修身，俭以养德；  
非澹泊无以明志，非宁静无以致远。　　  
夫学须静也，才须学也；非学无以广才，非志无以成学。　　  
怠慢则不能励精，险躁则不能冶性。　　  
年与时驰，意与岁去， 遂成枯落，多不接世。　　  
悲守穷庐，将复何及！

<span id="唐"></span>
<span id="李白"></span>

##将进酒（唐 李白）
君不见黄河之水天上来，奔流到海不复回。  
君不见高堂明镜悲白发，朝如青丝暮成雪。  
人生得意须尽欢，莫使金樽空对月。  
天生我材必有用，千金散尽还复来。  
烹羊宰牛且为乐，会须一饮三百杯。  
岑夫子，丹丘生，将进酒，杯莫停。  
与君歌一曲，请君为我倾耳听。  
钟鼓馔玉不足贵，但愿长醉不复醒。  
古来圣贤皆寂寞，惟有饮者留其名。  
陈王昔时宴平乐，斗酒十千恣欢谑。  
主人何为言少钱，径须沽取对君酌。  
五花马，千金裘，呼儿将出换美酒，与尔同销万古愁。

<span id="白居易"></span>

##放鱼（唐 白居易）
晓日提竹篮，家僮买春蔬。   
青青芹蕨下，叠卧双白鱼。   
无声但呀呀，以气相煦濡。   
倾篮写地上，拨剌长尺余。   
岂唯刀机忧，坐见蝼蚁图。   
脱泉虽已久，得水犹可苏。   
放之小池中，且用救干枯。   
水小池窄狭，动尾触四隅。   
一时幸苟活，久远将何如。  
怜其不得所，移放于南湖。  
南湖连西江，好去勿跏蹰。  
施恩即望报，吾非斯人徒。  
不须泥沙底，辛苦觅明珠。  

<span id="朱庆馀"></span>

##近试上张水部（唐 朱庆馀）
洞房昨夜停红烛，  
待晓堂前拜舅姑。  
妆罢低声问夫婿，  
画眉深浅入时无？

<span id="张籍"></span>

##酬朱庆馀（唐 张籍）
越女新妆出镜心，  
自知明艳更沉吟。　　  
齐纨未足时人贵，  
一曲菱歌敌万金。 

##节妇吟（唐 张籍）
君知妾有夫，    
赠妾双明珠；    
感君缠绵意，    
系在红罗襦。 

妾家高楼连苑起，    
良人执戟明光里。    
知君用心如日月，   
事夫誓拟同生死。   
还君明珠双泪垂，   
恨不相逢未嫁时。


<span id="元稹"></span>

##离思（唐 元稹）
曾经沧海难为水，  
除却巫山不是云。  
取次花丛懒回顾，  
半缘修道半缘君。

<span id="虞世南"></span>

##蝉（唐 虞世南）
垂绥饮清露，  
流响出疏桐。   
居高声自远，  
非是藉秋风。

##唐代歌谣
君生我未生，我生君已老。 君恨我生迟，我恨君生早。  
君生我未生，我生君已老。 恨不生同时，日日与君好。  
我生君未生，君生我已老。 我离君天涯，君隔我海角。  
我生君未生，君生我已老。 化蝶去寻花，夜夜栖芳草。 

<span id="北宋"></span>
<span id="柳永"></span>

##雨霖铃（北宋 柳永）
寒蝉凄切，对长亭晚，骤雨初歇。  
都门帐饮无绪，留恋处、兰舟催发。  
执手相看泪眼，竟无语凝噎。  
念去去千里烟波，暮霭沉沉楚天阔。  
多情自古伤离别。更那堪、冷落清秋节。  
今宵酒醒何处？  
杨柳岸、晓风残月。  
此去经年，应是良辰好景虚设。  
便纵有千种风情，更与何人说？

##蝶恋花（北宋 柳永）
伫倚危楼风细细，  
望极春愁，  
黯黯生天际。  
草色烟光残照里，  
无言谁会凭栏意。  
拟把疏狂图一醉，  
对酒当歌，  
强乐还无味。  
衣带渐宽终不悔，  
为伊消得人憔悴。

<span id="苏轼"></span>

##江城子（北宋 苏轼）
十年生死两茫茫，不思量，自难忘。  
千里孤坟，无处话凄凉。  
纵使相逢应不识，尘满面，鬓如霜。  
夜来幽梦忽还乡，小轩窗，正梳妆。  
相顾无言，惟有泪千行。  
料得年年肠断处，明月夜，短松冈。  

<span id="李之仪"></span>

##卜算子（北宋 李之仪）
我住长江头，君住长江尾。  
日日思君不见君，共饮长江水。  
此水几时休，此恨何时已。  
只愿君心似我心，定不负相思意。

<span id="秦观"></span>

##鹊桥仙（北宋 秦观）
纤云弄巧，  
飞星传恨，  
银汉迢迢暗度。  
金风玉露一相逢，  
便胜却人间无数。  
柔情似水，  
佳期如梦，   
忍顾鹊桥归路!  
两情若是久长时，  
又岂在朝朝暮暮!

<span id="李清照"></span>

##浣溪沙（北宋 李清照
绣面芙蓉一笑开，   
斜飞宝鸭衬香腮。   
眼波才动被人猜。   
一面风情深有韵，   
半笺娇恨寄幽怀。   
月移花影约重来。    

##减字木兰花（北宋 李清照）
卖花担上，   
买得一枝春欲放。   
泪染轻匀，   
犹带彤霞晓露痕。   
怕郎猜道，   
奴面不如花面好。   
云鬓斜簪，   
徒要教郎比并看。

##点绛唇（北宋 李清照）
蹴罢秋千，   
起来慵整纤纤手。    
露浓花瘦，   
薄汗轻衣透。    
见客人来，   
袜铲金钗溜，   
和羞走。    
倚门回首，  
却把青梅嗅。

##凤凰台上忆吹箫（北宋 李清照）
香冷金猊，   
被翻红浪，   
起来慵自梳头。   
任宝奁尘满，   
日上帘钩。   
生怕离怀别苦，   
多少事、欲说还休。   
新来瘦，   
非干病酒，   
不是悲秋。    

休休！    
这回去也，   
千万遍阳关，   
也则难留。   
念武陵人远，   
烟锁秦楼。    
惟有楼前流水，   
应念我、终日凝眸。   
凝眸处，   
从今又添，   
一段新愁。
 
<span id="金"></span>
<span id="元好问"></span>

##雁邱词（金 元好问）
问世间情是何物，直教生死相许。  
天南地北双飞客，老翅几回寒暑。  
欢乐趣，离别苦， 就中更有痴儿女。  
君应有语，渺万里层云，千山暮雪，只影向谁去。  
横汾路，寂寞当年箫鼓，荒烟依旧平楚。  
招魂楚些何嗟及，山鬼暗啼 风雨。  
天也妒，未信与，莺儿燕子俱黄土。  
千秋万古，为留待骚人，狂歌痛饮，来访雁邱处。

<span id="明"></span>
<span id="翟佑"></span>

##续还珠吟（明 瞿佑）
妾身未嫁父母怜，  
妾身既嫁家室全。  
十载之前父为主，  
十载之后夫为天。

平生未省窥门户，  
明珠何由到妾边。  
还君明珠恨君意，  
闭门自咎涕涟涟。

<span id="汤显祖"></span>

##万花丛中过 片叶不沾身（明 汤显祖）
万花丛中过，  
片叶不沾身。   
晓带轻烟间杏花，  
晚凝深翠拂平沙。  
长条别有风流处，  
密映钱塘苏小家。

牵回百意铸诗堂，   
众赋诗词亦乎忙。   
激扬毫情荡九州，   
倾注诗句展风流。   
牡丹花下死，  
做鬼也风流。


